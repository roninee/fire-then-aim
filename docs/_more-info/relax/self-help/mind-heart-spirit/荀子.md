- **《劝学》 **

学不可以已。青，取之[于蓝](https://baike.baidu.com/item/于蓝)，而青于蓝。——《[劝学](https://baike.baidu.com/item/劝学)》

大巧在所不为，大智在所不虑。——《[天论](https://baike.baidu.com/item/天论)》

木受绳则直，金就砺则利，君子博学而日参省乎己，则知明而行无过矣。——《劝学》

不登高山，不知天之高也；不临深溪，不知地之厚也；不闻先王之遗言，不知学问之大也。——《劝学》

君子居必择乡，游必就士，所以防邪僻而近中正也。——《劝学》 [8] 

 **肉腐生虫，鱼枯生蠹。怠慢忘身，祸灾乃作。 **——《劝学》

言有召祸也，行有招辱也。君子慎其所立乎！——《劝学》

积土成山，风雨兴焉；积水成渊，蛟龙生焉；积善成德，而神明自得，圣心备焉。——《劝学》

 **不积跬步，无以至千里；不积小流，无以成江海。 **——《劝学》

锲而舍之，朽木不折；锲而不舍，金石可镂。——《劝学》

跬步而不休，跛鳖千里；累土而不辍，丘山崇成。——《劝学》

无冥冥之志者，无昭昭之明；无惛惛之事者，无赫赫之功。——《[劝学](https://baike.baidu.com/item/劝学/1055)》

为善不积邪，安有不闻者乎？——《劝学》

君子之学也，以美其身；小人之学也，以为禽犊。——《劝学》

- **《非相》 **

 **欲观[千岁](https://baike.baidu.com/item/千岁)，则数今日；欲知亿万，则审一二……以近知远，以一知万，以微知明。 **——《非相》

- **其他 **

 **习俗移志，安久移质。 **——《儒效》

人积耨耕而为农夫，积斫削而为工匠，积反货而为商贾，积礼义而为君子。——《儒效》

纵情性而不足问学，则为小人矣。——《儒效》

贤不肖不杂，则英杰至；是非不乱，则国家治。——《王制》

公平者，职之衡也；中和者，听之绳也。——《王制》

治生乎君子，乱生乎小人。——《王制》

两贵之不能相事，两贱之不能相使，是天数也。——《王制》

马骇舆，则君子不安舆；庶人骇政，则君子不安位。——《王制》

君者，舟也；庶人者，水也。[水则载舟，水则覆舟](https://baike.baidu.com/item/水则载舟，水则覆舟)。——《王制》

君人者，欲安，则莫若平政爱民矣；欲荣，则莫若隆礼敬士矣；欲立功名，则莫若[尚贤](https://baike.baidu.com/item/尚贤)使能矣。是君人者之大节也。——《王制》

聚敛者，召寇、肥敌、亡国、危身之道也，故明君不蹈也。——《王制》

王者者论：无德不贵，无能不官，无功不赏，无罪不罚。——《王制》

天地生君子，君子理天地。——《王制》

人有气、有生、有知，亦且有义，故最为天下贵也。——《王制》

政事乱，冢宰之罪也；国家失俗，则辟公之过也；天下不一，诸侯俗反，则天王非其人也。——《王制》

无分者，人之大害也；有分者，天下之本利也。——《富国》

垂事养誉，不可；以遂功而忘民，亦不可。皆奸道也。——《富国》

国者，天下之制利用也；人主者，天下之利势也。得道以持之，则[大安](https://baike.baidu.com/item/大安)也，大荣也，积美之源也；不得道以持之，则大危也，大累也，有之不如无之，及其綦也，索为匹夫不可得也。——《王霸》

国者，天下之大器也，重任也。——《王霸》

国无礼则不正。——《王霸》

百乐者，生于治国者也；忧患者，生于乱国者也。——《王霸》

不能治近，又务治远；不能察明，又务见幽；不能当一，又务正百，是悖者也。——《王霸》

用国者，得百姓之力者富，得百姓之死者强，得百姓之誉者荣。——《王霸》

以小人尙民而威，以非所取于民而巧，是伤国之大灾也。——《王霸》

君人者，爱民而安，好士而荣，两者无一焉而亡。——《君道》

善生养人者，人亲之；善班治人者，人安之；善显设人者，人乐之；善藩饰人者，人荣之。……不能生养人者，人不亲也；不能班治人者，人不安也；不能显设人者，人不乐也；不能藩饰人者，人不[荣业](https://baike.baidu.com/item/荣业)。——《君道》

道存则国存，道亡则国亡。——《君道》

治则衍及百姓，乱则不足及王公。——《君道》

为人主者莫不欲强而恶弱，欲安而恶危，欲荣而恶辱，是禹、桀之所同也。——《君道》

人主有六患：使贤者为之，则与不肖者规之；使知者虑之，则与愚者论之；使修士行之，则与污邪之人疑之。虽欲成功，得乎哉？——《君道》

好女之色，恶者之孽也。公正之士，众人之痤也。循乎道之人，污邪之贼也。——《君道》

明主有私人以[金玉珠](https://baike.baidu.com/item/金玉珠)石，无私人以官职事业。——《君道》

主暗于上，臣诈于下，灭亡无日。——《君道》

唯明主为能爱其所爱，[暗主](https://baike.baidu.com/item/暗主)则必危其所爱。——《君道》

卿相辅佐，人主之基仗也。——《君道》

用圣臣者王，用功臣者强，用篡臣者危，用态臣者亡。态臣用，则必死；篡臣用，则必危；功臣用，则必荣；圣臣用，则必尊。——《臣道》

谏、争、辅、拂之人，社稷之臣也，国君之宝也，明君所尊后也。——《臣道》

明君之所赏，暗君之所罚也；暗君之所赏，明君之所杀也。——《臣道》

正义之臣设，则朝廷不颇；谏、争、辅、拂之人信，则君过不远；爪牙之士施，则仇雠不作；边境之臣处，则疆垂不丧。——《臣道》

罚其忠，赏其贼，夫是之谓至暗，桀、纣所以灭也。——《臣道》

不恤君之荣辱，不恤国之臧否，偷合苟容，以之持禄养交而已耳，国贼也。——《臣道》

仁者必敬人。……人贤而不敬，则是禽兽也；人不肖而不敬，则是狎虎也。禽兽则乱，狎虎则危，灾及其身矣。——《臣道》

敬人有道：贤者则贵而敬之，不肖者则畏而敬之；贤者则亲而敬之，不肖者则疏而敬之。——《臣道》

君子安于礼、乐、利，谨慎而无斗怒，是以百举不过也。——《臣道》

弓矢不调，则羿不能以中微；六马不和，则造父不能致远；士民不亲附，则汤、武不能以必胜也。故善附民者，是乃善用兵者也。故兵要在乎善附民而已。——《议兵》

君贤者其国治，君不能者其国乱；隆礼、贵义者其国治，[简礼](https://baike.baidu.com/item/简礼)、贱义者其国乱。治者强，乱者弱：是强弱之本也。——《议兵》

好士者强，不好士者弱；爱民者强，不爱民者弱； 政令信者强，政令不信者弱； 民齐者强，民不齐者弱；赏重者强，赏轻者弱；刑威者强，刑侮者弱； 械用兵革攻完便利者强，械用兵革寙楛不便利者弱；重用兵者强，轻用兵者弱；权出一者强，权出二者弱：是强弱之常也。——《议兵》

知莫大乎弃疑，行莫大乎无过，事莫大乎无悔。——《议兵》

凡百事之成也必在敬之，其败也必在慢之，故敬胜怠则吉，怠胜敬则灭，计胜欲则从，欲胜计则凶。——《议兵》

仁者爱人，义者循理。——《议兵》

坚甲利兵不足以为胜，高城深池不足以为固，严令繁刑不足以为威，由其道则行，不由其道则废。——《议兵》

凝士以礼，凝民以政。礼修而士服，政平而民安。士服民安，夫是之谓大凝。——《议兵》

天行有常，不以尧存，不以桀亡。应之以治则吉，应之以乱则凶。——《天论》

强本而节用，则天不能贫；养备而动时，则天不能病；循道而不忒，则天不能祸。——《天论》

倍道而妄行，则天不能使之吉。——《天论》

天不为人之恶寒也辍冬，地不为人之恶辽也辍广，君子不为小人之匈匈也辍行。——《天论》

在天者莫明于日月，在地者莫明于水火，在物者莫明于珠玉，在人者莫买与礼义。——《天论》

人之命在天，国之命在礼。——《天论》

主道明，则下安；主道幽，则下危。故下安，则贵上；下危，则贱上。——《正论》

下亲上，则上安；下畏上，则上危。故主道莫恶乎难知，莫危乎使下畏己。传曰：恶之者众则危。——《正论》

天下者，大具也，不可以小人有也，不可以小道得也，不可以小力持也。——《正论》

罪至重而刑至轻，庸人不知恶矣，乱莫大焉。——《正论》

一物失称，乱之端也。夫德不称位，能不称官，赏不称功，罚不称罪，不详莫大焉。——《正论》

刑称罪责治，不称罪则乱。——《正论》

浅不足与测深，愚不足与谋知，坎井之蛙不可与语东海之乐。——《正论》

礼，上事天，下事地，尊先祖而隆君师。是礼之三本也。——《礼论》

天下从之（礼）者治，不从之者乱；从之者暗，不从之者危；从之者存，不从之者亡。——《礼论》

礼者，人道之极也。然而不法礼，不足礼，谓之无方之民；法礼，足礼，谓之有方之士。——《礼论》

君子耳不听淫声，目不视女色，口不出恶言。——《乐论》

君子以钟鼓道志，以琴瑟乐心。——《乐论》

贱礼义而贵勇力，贫则为盗，富则为贼。——《乐论》

凡人之患，蔽于义曲而[暗于大理](https://baike.baidu.com/item/暗于大理)。——《解蔽》

知贤之谓明，辅贤之谓能。勉之强之，其福必长。——《乐论》

人无师法，则偏险而不正；无礼义，则悖乱而不治。——《性恶》

人无礼义则乱，不知礼义则悖。——《性恶》

不知其子视其友，不知其君视其左右。——《性恶》

凡人之欲为善者，为性恶也。--《性恶》

君谨守之，下皆平正，国乃昌。--《成相》

臣下职，莫游食，务本节用财无极。--《成相》

孝子所不从命有三：从命则亲危，不从命则亲安，孝子不从命乃衷；从命则亲辱，不从命则亲荣，孝子不从命乃义；从命则禽兽，不从命则修饰，孝子不从命乃敬。--《子道 [9] 》